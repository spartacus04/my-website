---
title: Climate Exchange
description: Un piccolo serious game riguardande il cambiamento climatico.
categories:
  - unity
  - csharp
  - game
image: https://raw.githubusercontent.com/spartacus04/progetto-si/master/Assets/Assets/face.png
published: true
---

### Presentazione del Gioco

Il discorso di **Barack Obama** in occasione della **Cop26** anticipa l'inizio del gioco e induce a una riflessione sulle tematiche relative al **cambiamento climatico**. Il gioco si svolge in un futuro distopico in cui un giocatore si immedesima in un personaggio che deve affrontare le drammatiche conseguenze di una variazione climatica incontrollata, rappresentate da un ambiente desertico e da una zona sommersa dalle acque.

### Obiettivo del Gioco

Il giocatore, a seguito della imminente distruzione del suo villaggio, si muove alla ricerca di un luogo per costruire un nuovo insediamento procedendo in diversi ambienti e sfruttando le meccaniche offerte dal mondo di gioco. La movimentazione degli oggetti presenti nel puzzle consente l'accesso a nuovi percorsi e a nuovi scenari.

### Incontro con Barack Obama

Sul finale, il giocatore incontra lo stesso **Obama** che gli indica un misterioso DVD che, nell'ascolto, ripropone i passi significativi del suo discorso sul cambiamento climatico; tuttavia, tutti i suoi consigli sono stati disattesi. Il giocatore comprende che la situazione è irreversibile, non vi è più soluzione alla sua ricerca. La conclusione del gioco è drammatica; tuttavia, "il giocatore," astrattamente dal personaggio, acquisisce la consapevolezza che nel suo presente tutto è ancora possibile... contrastare il cambiamento climatico mettendo in pratica le indicazioni di Obama.

### Classificazione del Gioco

Il gioco può essere classificato come un "**puzzle serious game**."

### Sviluppo del Gioco

Partendo dalle meccaniche di gioco, abbiamo, passo dopo passo, costruito la parte narrativa. La scelta di utilizzare **UNITY**, nonostante la sua difficoltà e il tempo a nostra disposizione, è nata dalla volontà di compiere un primo passo significativo per maturare competenze nello sviluppo di successive, più complesse, applicazioni grafiche. Le fasi di progettazione hanno compreso:

- Brainstorming sulla tematica (variazioni climatiche) e sulla meccanica principale (scambi tra diversi scenari)
- Scelta del personaggio che meglio si adattava ai temi sviluppati nel gioco
- Definizione della meccanica di gioco nei differenti scenari
- Sviluppo del progetto: coding, grafica (pixel art), playtesting e audio design
- Correzione di bug e rifinitura del gioco.

Puoi trovare il gioco [qui](https://github.com/spartacus04/progetto-si) (nota: è necessario compilarlo per poterci giocare).
