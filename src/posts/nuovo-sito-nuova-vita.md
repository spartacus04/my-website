---
title: Nuovo sito, nuova vita.
description: Si può sempre ricominciare...
date: '2023-09-27'
categories:
  - vita
  - sviluppo
  - web
published: true
---

Beh, dove cominciare? È oramai la terza, o forse quarta volta, che riscrivo il mio sito web personale (o forse dovrei dire copiare-incollare?).

Sto sfruttando questa occasione per creare il mio primo sito web in [SvelteKit](https://kit.svelte.dev/). Ovviamente ho dovuto impararlo prima, ma a parte alcuni concetti che non avevo mai utilizzato prima, è stato abbastanza semplice.

### Perché hai riscritto il sito di nuovo?

Ultimamente sono accaduti tanti cambiamenti nella mia vita. Penso di aver subito il primo grande fallimento della mia vita. Ho finalmente provato il gusto amaro di una sconfitta, e non sto parlando di "Ho PrEsO QuAtTrO AlLa VeRiFiCa NoOoOo...". Sto parlando di qualcosa di molto più serio.

Non avendo mai provato questo sentimento, non sapevo come reagire e non sapevo come affrontare la situazione. Non riuscivo a vedere oltre, non riuscivo a vedermi nel futuro. Tuttavia, nei giorni successivi è successo qualcosa di magico. Ho iniziato a vivere la vita in modo diverso, ho perso interessi e ne ho acquisiti altri. Ho cominciatà a vivere con responsabilità e gratitudine, anche per le piccole cose.

In realtà, devo chiedere scusa a tutti voi che avete o che interagite con me, perché io non sono mai stato "me stesso". Ho sempre fatto la persona che doveva piacere per forza agli altri e non ho mai cercato il vero me stesso. Questo non vuol dire che non fossi felice, ma vuol dire che non ho mai vissuto in modo autentico.

Io non mi conosco del tutto, ma alcune cose le ho capite:

- Sono testardo come pochi.
- Io sono pazzo (in senso buono, credo).
- Voglio imparare sempre di più per potermi migliorare, sia dal lato accademico che dal lato personale.
- Voglio vivere una vita di servizio per gli altri, facendo quello che mi piace.

In questo momento ho deciso di riscrivere questo sito per creare questa nuova sezione di blog e comunicarvi questa mia nuova risolutezza.

### Cosa farai ora?

Ovviamente, gran parte del tempo andrà nello studio; ora che sono stato ammesso al Politecnico di Milano, di lavoro ne ho da fare. Ma nel tempo libero voglio anche fare del volontariato e aiutare gli altri. E nel caso avessi ancora del tempo, voglio creare qualche progetto open-source, imparare a suonare la chitarra acustica e magari scrivere qualche post in questo blog dove parlo del più e del meno.

Dopotutto, penso che una cosa che mi mancherà di più delle superiori saranno i temi, dove riuscivo ad aprire i miei pensieri e a scrivere quello che ero veramente (gran parte delle volte, non sempre).

Per quanto riguarda il volontariato, ho già in mente un piccolo ma ambizioso progetto, ma non voglio farvi spoiler; ne sentirete parlare a breve.

### Posso darti una mano?

Già ascoltando tutte le cavolate che sto dicendo aiuta, se proprio insistete potete sicuramente dirmi cosa ne pensate di questo nuovo sito, e se avete qualche consiglio per migliorarlo potete scrivermelo.

##### Per concludere...

Questo è tutto per ora, vi lascio una canzone che mia ispirato molto in questo periodo, dopotutto sto per camminare su una strada totalmente diversa da quella che sto camminando adesso

<br>

> <iframe width="560" height="315" src="https://www.youtube.com/embed/tiDosuiVrbc?si=lAA5T24dsNczT453" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
